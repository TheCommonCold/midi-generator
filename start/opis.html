<h1>Użytkowanie</h1>

<h2>Wstęp</h2>

<p>Ten program służy do generowania fraz muzycznych. Program jest zdolny do generowania melodii oraz progresji akordów.
    Program zakłada aktywne uczestnictwo użytkownika w generowaniu kolejnych pokoleń fraz. Użytkownik ocenia, które
    frazy
    mu się podobają, co decyduje o cechach kolejnych pokoleń fraz. Użytkownik może ewoluować frazy, aż nie uzyska
    rezultatów, które go satysfakcjonują.</p>

<h2>Interfejs użytkownika</h2>

<p>Panel użytkownika składa się z dwóch sekcji. Pierwsza sekcja zawiera parametry ewolucji oraz parametry generowanych
    fraz muzycznych. Druga sekcja składa się z wygenerowanych fraz, które można oceniać, odtwarzać oraz pobrać w
    formacie midi.</p>

<h3>Parametry</h3>

<p><b>Rozmiar populacji</b> – reguluje ilość osobników w populacji</p>
<p><b>Szansa mutacji</b> – szansa na wystąpienie losowej mutacji osobnika w kolejnej generacji</p>
<p><b>Tempo</b> – reguluje tempo fraz (w efekcie prędkość odtwarzania)</p>
<p><b>Złożoność akordów</b> – ten parametr steruje poziomem skomplikowania harmonii wewnątrz akordu</p>
<p><b>Min. długość nuty</b> – minimalna długość nut występujących w ramach frazy</p>
<p><b>Max. długość nuty</b> – maksymalna długość nut występujących w ramach frazy</p>
<p><b>Liczba nut w akordzie</b> – ilość nut, z których budowane są akordy – ustawienie tego parametru na wartość 1
    spowoduje,
    że generator będzie działał jako generator melodii</p>
<p><b>Długość frazy</b> – reguluje ogólną długość tworzonych progresji</p>

<p>Dodatkowo użytkownik ma dostęp do dwóch guzików: <b>ZRESTARTUJ</b> oraz <b>KOLEJNE POKOLENIE</b>:</p>
<p><b>ZRESTARTUJ</b> – resetuje frazy i wraca do generacji zerowej</p>
<p><b>KOLEJNE POKOLENIE</b> – powoduje przejście do kolejnej generacji</p>

<h3>Frazy</h3>

<p>Frazy przedstawione są za pomocą zapisu midi. Kliknięcie na frazę spowoduje jej odtworzenie. W górnym lewym rogu
    każdego graficznego przedstawienia frazy widnieje ikonka, której kliknięcie powoduje pobranie frazy w formacie midi.
</p>

<h2>Jak używać programu</h2>

<p>Najpierw należy dobrać parametry ewolucji oraz parametry generowanie fraz. Wartości domyślne zapewnią całkiem ciekawe
    akordy. Następnie należy ocenić frazy
    słuchając ich, a następnie ustawiając im ocenę za pomocą guzików ze strzałkami umieszczonych po prawej
    stronie każdej frazy. Po ocenieniu należy kliknąć <b>KOLEJNE POKOLENIE</b>.
    Proces ten należy powtarzać aż uzyskamy frazę, która nas satysfakcjonuje</p>

<h1>Część techniczna</h1>

<h2>Pierwsze pokolenie</h2>

<p>Pierwsze pokolenie fraz jest generowana w sposób zupełnie losowy. Najpierw generowany jest rytm frazy. Generowanie
    odbywa się poprzez losowe wybieranie długości nut z predefiniowanej tablicy. Wybór ten jest ograniczony przez
    parametry <b>Min. długość nuty</b> oraz <b>Max. długość nuty</b>. W wyniku tego procesu powstaje tablica długości,
    których suma
    jest
    równa parametrowi <b>Długość frazy</b>. Następnie dobierana jest skala. Obecnie wspierane są jedynie 12 skal
    durowych/molowych.
    Następnie dla każdej długości z tablicy długości wybierana jest bazowa nuta i z niej budowany jest akord. Budowa
    akordu polega na dobieraniu harmonii według predefiniowanej tabeli wszystkich harmonii durowych oraz molowych.
    Liczba
    nut w akordzie jest zależna od parametru Number of Notes, a skomplikowanie harmonii zależna jest od parametru
    <b>Złożoność akordów</b>.
</p>

<h2>Kolejne generacje</h2>

<h3>Ocena</h3>

<p>Tworzenie kolejnej generacji rozpoczyna się od oceny fraz przez użytkownika. Ocena to wartość z przedziału od 0 do
    10. Każda fraza zaczyna z oceną 1. Ustawienie oceny 0 spowoduje, że fraza nie będzie brała udziału w tworzeniu
    kolejnego pokolenia.</p>

<h3>Selekcja</h3>

<p>Populacja nowej generacji jest generowana poprzez krzyżowanie wybranych osobników oraz mutacje. Selekcja osobników do
    krzyżowania wybierana jest metodą ruletkową.</p>

<h3>Krzyżowanie</h3>

<p>Krzyżowanie zaczyna się od uzgodnienia skali. Skala obu rodziców jest sprowadzana do skali pomiędzy oryginalnymi
    skalami rodziców. Następnie następuje tworzenie rytmu potomka. Rytm potomka jest tworzony z początków oraz końców
    nut/akordów rodziców. Dla każdej długości z nowo powstałego rytmu określana jest pula bazowych nut, które występują
    w danym przedziale czasowym u rodziców. Z tej puli wybierana jest nuta bazowa dla danej długości z rytmu potomka.
    Dla tej noty bazowej budowana jest reszta akordów na podobnych zasadach co podczas budowy akordów w pierwszej
    generacji. Główna różnica polega na tym, że zamiast wybierać nuty z tabeli harmonii, nuty akordu są dobierane ze
    zbioru nut akordu, które występują w danym przedziale czasowym u rodzica i również bazuje na parametrze Złożoność
    akordów.
</p>

<h3>Mutacje</h3>

<p>Prawdopodobieństwo mutacji zależy od parametru <b>Szansa mutacji</b>. W programie istnieją 3 rodzaje mutacji:</p>

<p>Mutacja skali – transpozycja całej progresji w górę lub w dół o jeden półton</p>

<p>Mutacja rytmu – skracanie akordu i tworzenie nowego w powstałe puste miejsce lub łącznie akordów z dwóch istniejących
</p>

<p>Mutacja melodii – zastępowanie istniejącego akordu nowo wygenerowanym</p>